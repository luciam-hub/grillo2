# AGGIORNAMENTI 
Premetto che non riesco ad aggiornare il sito quotidianamente su ciò che accade in piazza, ma sicuramente farò dei resoconti più rilevanti sulle esperienze che viviamo.

## PRIME IMPRESSIONI SULLA PIAZZA
Le prime scese nella piazza sono state un po' "traumatiche", sulla base di un pregiudizio che coltivavamo dentro inconsciamente. Le persone ci guardavano con diffidenza, noi forse cercavamo di mascherarlo.
Non avendo dei reali obiettivi, molte delle nostre uscite mi facevano sentire scoraggiata, sembravano delle passeggiate a Garibaldi fini a loro stesse. Quando tornavo a casa non riuscivo a prendere un qualcosa di concreto da esse.
Faceva parte del processo. Quando sembrava che fossimo fermi in un punto stagnante, in realtà facendo quelle lunghe passeggiate le persone si accorgevano di noi, e col tempo qualcuno quasi ci riconosce. 
Faccio parte del gruppo transcultura, quindi cerchiamo di conoscere le varie culture presenti nella piazza, e cercare di entrare a stretto contatto con le persone conoscendo le loro storie più intime, per dare un racconto diverso da ciò che si vede dall'esterno.
